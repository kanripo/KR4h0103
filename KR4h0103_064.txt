# -*- mode: mandoku-view; -*-
#+TITLE: 新安文獻志
#+DATE: 2015-08-25 00:37:09.424991
#+PROPERTY: ID KR4h0103
#+PROPERTY: BASEEDITION WYG    
#+PROPERTY: JUAN 卷六十
<pb:KR4h0103_WYG_064-1a>¶
欽定四庫全書¶
　新安文獻志巻六十　　　明　程敏政　撰¶
　　詩餘¶
　　　㸃絳脣二首(無題/)　　　　　汪　藻¶
新月娟娟夜寒江静山銜斗起來搔首梅影横窻瘦¶
好箇霜天閒却傳盃手君知否亂鴉啼後歸興濃於酒¶
髙栁蟬嘶採菱歌斷秋風起晚雲水髻湖上山横翠¶
簾捲西樓過雨凉生袂天如水畫樓十二有箇人同倚¶
<pb:KR4h0103_WYG_064-1b>¶
　　　小重山¶
月下潮生紅蓼汀殘霞都斂盡四山青栁梢風急堕流¶
螢隨波去㸃㸃亂寒星　别語記丁寧如今能間隔幾¶
長亭夜來秋氣入銀屏梧桐雨還恨不同聽¶
　　　水調歌頭(䲭夷子/)　　　　　朱　熹¶
富貴有餘樂貧賤不堪憂誰知天路幽險倚伏互相酬¶
請看東門黄犬更聽華亭清唳千古恨難收何似鴟夷¶
子散髮㺯扁舟　鴟夷子成霸業有餘謀收身千乘卿¶
<pb:KR4h0103_WYG_064-2a>¶
相歸把釣魚鈎春晝五湖煙浪秋夜一天雲月此外儘¶
悠悠永棄人間事吾道付滄洲¶
　　　酹江月和梅辭韻¶
臨風一笑問羣芳誰是真香純白獨立無朋算只有姑¶
射山頭仙客絶艷誰憐貞心自保邈與塵縁隔天然殊¶
勝不關風露冰雪　應笑俗李粗桃無言翻引得狂蜂¶
輕蝶争似黄昏閒㺯影清淺一溪霜月畫角吹殘瑶臺¶
夢斷直下成休歇緑隂青子莫教容易披折¶
<pb:KR4h0103_WYG_064-2b>¶
　　　滿庭芳(懐舊/)　　　　　　　吳　儆¶
宿雨滋蘭輕風颭栁新來隨處和融幽蘭曲徑花氣巧¶
相通燕子纔飛又語帶芹泥時㸃芳叢微中酒日長睡¶
起心事在眉峯　年年春好處聨鑣蕩槳拾翠挼紅任¶
金貂醉脱不放杯空誰信風流一别當時事巳逐飛鴻¶
雲山晚䦨干罷倚煙寺起踈鐘¶
　　　浣溪沙(春日别墅/)¶
暖日和風並馬蹄畦秧隴麥緑新齊人家桑柘午隂迷¶
<pb:KR4h0103_WYG_064-3a>¶
　山色解隨春意逺殘陽還傍逺山低晚風歸路杜鵑¶
啼¶
　　　又(題餘干傳舎/)¶
畫楯朱䦨繞碧山平湖倚徙水雲寛人家楊栁帶汀灣¶
　目力巳隨飛鳥盡機心還共白鷗閒蕭蕭微雨晚來¶
寒¶
　　　又(登鎮逺樓/)¶
寒日孤城特地紅瘦藤扶我上西風一川平逺畫圗中¶
<pb:KR4h0103_WYG_064-3b>¶
　江海一身真客燕雲天萬里看歸鴻吳山應在白雲¶
東¶
　　　㸃絳脣(釣臺/)　　　　　　　方有開¶
七里灘邊江光漠漠山如㦸漁舟一葉徑入寒煙碧¶
笑我塵勞羞對雙臺石身如織年年行役魚鳥渾相識¶
　　　滿江紅(同前/)¶
跳出紅塵都不顧是非榮辱垂釣處月明風細水清山¶
緑七里灘頭帆落盡長山瀧口潮囬速問有誰特地上¶
<pb:KR4h0103_WYG_064-4a>¶
鈎來劉文叔　貂蟬貴無人續金帶重難拘束這白麻¶
黄紙豈曽經目昨夜客星侵帝座且容伸脚加君腹問¶
髙風今古有誰同先生獨¶
　　　乳燕飛(寄劉閬風/)　　　　　汪　莘¶
曉趂西湖約到湖頭煙消日出波生雨脚自挈白魚擕¶
碧酒要與詩人共酌把樓上朱簾搭却坐對荷花三萬¶
朶念西隣未嫁肌如削待折與不堪著　别來又見秋¶
蕭索恨無由將予風月伴君雲鶴想見登山臨水處醉¶
<pb:KR4h0103_WYG_064-4b>¶
把茱萸槃礴唱白雪陽春新作憶自東籬人去後算人¶
間黄菊空零落嘆作者多命薄¶
　　　滿江紅(謝孟使君/)¶
荆楚嵗時念自古登臨風俗休更道桓家車騎謝家絲¶
竹不覺吹將頭上帽可來共采籬邊菊嘆如今重九有¶
何人相追逐　窮處士枯如木賢太守温如玉遣厨人¶
餽酒廩人餽粟欲寄唐虞無限意離騷都是相思曲奈¶
兩三寒蝶尚于飛秋光促¶
<pb:KR4h0103_WYG_064-5a>¶
　　　沁園春(自題方壺/)¶
春至傷春秋至悲秋誰在華胥嘆謫仙才氣飛揚跋扈¶
淵明何事慷慨欷歔自我少年如今晚景行半人間真¶
有餘都休問且一觴一詠吾愛吾廬　南臯境界何如¶
舎明月清風誰與居望蓬山路杳萬株翠檜方壺門掩¶
四面紅蕖中有佳人綽如姑射一炷清香滿太虚塵寰¶
外任鳴鑾報客飛鶴傳書(程端明序曰叔耕藴霞牋玉/滴之奇思出天表蓄而不試)¶
(憂深思逺未易/遽班之賀白也)¶
<pb:KR4h0103_WYG_064-5b>¶
　　　𤨏窻寒(有感/)　　　　　　　程　先¶
雨洗紅塵雲迷翠麓小車難去凄凉感慨未有今年春¶
暮想曲江水邊麗人影沉香歇誰為主但兔葵燕麥風¶
前揺蕩徑花成土　空被多情苦慶㑹難逢少年幾許¶
紛紛沸鼎負了青陽凡五待何時重享太平典衣貰酒¶
相爾汝算蘭亭有此歡娛又却悲今古¶
　　　念奴嬌(菊/)　　　　　　　　王　炎¶
小粧朱檻䕶秋英千㸃金鈿如簇黄葉白蘋朝露冷只¶
<pb:KR4h0103_WYG_064-6a>¶
有孤芳幽馥華髮蒼頭宦情羈思來伴花幽獨廵簷無¶
語清愁何啻千斛　因念愛酒淵明東籬雅意千載無¶
人續身在花邊須一醉小覆盃中醽醁過了重陽捻枝¶
嗅蘂休嘆年華速明年春到陳根更有新緑¶
　　　浪淘沙(中秋與文蔚逹可飲/)¶
月色十分圓風露姢姢木犀香裏憑欄干河漢横斜天¶
似水玉鑑光寒　草草具盃盤相對蒼顔素娥莫惜少¶
留連秋氣平分蟾兔滿動是經年¶
<pb:KR4h0103_WYG_064-6b>¶
　　　南鄉子(甲戌正月/)¶
雲淡日朧明乆雨潺潺乍得晴社近東臯農務急催耕¶
又見菖蒲出水青　池面縠紋平掠水迎風燕羽輕試¶
出訪尋春色看相迎巧笑花枝似有情¶
　　　水調歌頭(次韻荷浄亭小集/)　汪　晫¶
田舎爐頭語便如何學得三變美成家數村酒三杯狂¶
興發拔劒偶然起舞只麽也迎寒送暑待草萬言書上¶
闕似憂時倚柱東隣女卿相事未易許　漁歌且和芙¶
<pb:KR4h0103_WYG_064-7a>¶
蓉渚又何須淫辭媟語訶風詆雨勸人生且隨分外一¶
毫莫取那富貴由天付與身蹈危機猶不覺如布衣自¶
在都無阻空傳得雪千縷¶
　　　蝶戀花(秋夜簡趙尉借韻/)¶
午夜凉生風不住河漢無聲時見踈星度佳客伴君知¶
未去對牀只欠蕭蕭雨　素月四更山外吐金鴨慵添¶
銷盡沉煙縷料想玉樓人念處歸舟日望荷花浦¶
　　　滿江紅(龔撫幹示閏中秋/)　　程　珌¶
<pb:KR4h0103_WYG_064-7b>¶
黄鶴樓前江百尺波横光溢問老子當年髙興何人知¶
得最愛洞庭天際水分明表裏玻瓈色恐今宵未必似¶
前番天應惜　都莫問鴻鐘勒也休羡壺天謫憶故人¶
霜下亂灘横笛便好騎鯨遊汗漫古來蟾影何曽沒更¶
明年重約再來時乘槎客¶
　　　水調歌頭(登甘露寺多景樓望淮有感/)¶
天地本無際南北更誰分樓前多景中原一恨杳難論¶
却似長江萬里忽有孤山兩㸃㸃破水晶盆為借鞭霆¶
<pb:KR4h0103_WYG_064-8a>¶
力驅去附崑崙　望淮隂兵治處儼然存看來天意止¶
欠士稚與劉琨三拊當時頑石喚醒隆中一老細與酌¶
芳尊孟夏正須雨一洗北塵昏¶
　　　錦堂春(留春/)¶
最是元來苦無風雨只恁匆匆歸去看遊絲都不恨恨¶
秦淮新漲向人東注　醉裏仙人惜春曾賦却不解留¶
春且住問何人留得住怕小山更有碧蕪春句¶
　　　浣溪沙(趙閣學餉蝤蛑酒香螺/)方　岳¶
<pb:KR4h0103_WYG_064-8b>¶
半殻含潮帶靨香雙螯嚼雪迸臍黄蘆花洲渚夜來霜¶
　短櫂秋江清到底長頭春甕醉為鄉風流不枉與詩¶
長¶
　　　齊天樂(和楚客賦蘆/)¶
孤篷夜傍低叢宿蕭蕭雨聲悲切一岸霜痕半江煙色¶
愁到沙頭枯葉淡雲沒滅黯西風吹老滿汀新雪天豈¶
無情離騷㸃㸃送歸客　歸去來兮怎得儘露翹鷗倚¶
乍寒時節秋晚山川夕陽浦溆嬴得别腸千結濤翻浪¶
<pb:KR4h0103_WYG_064-9a>¶
疊那得似西來一笻横絶搔首江南鴈銜千里月¶
　　　賀新郎(戊申自夀/)¶
一笑君知否笑當年山隂道上行歌樵叟五十到頭公¶
老矣只可鷺朋鷗友便富貴何如杯酒好去歸來蒼崖¶
厎想月明不負擕笻手誰共酌剪霜韭　乾坤許大山¶
河舊幾多人劒倚西風筆驚南斗俛仰之間成陳跡亡¶
是子虚烏有渺煙草不堪囬首隔塢築亭開野徑儘一¶
笻兩屐山前後春且為催花栁¶
<pb:KR4h0103_WYG_064-9b>¶
　　　風流子和楚客(維揚燈夕/)¶
小樓簾不捲花正閙燈火競元宵想舊日何郎飛金叵¶
羅三生杜牧醉董嬌嬈香塵路雲鬆鸞髻鬌月襯馬蹄¶
驕彷彿神仙劉安雞犬分明富貴子晉笙簫　人生行¶
樂爾君不見迷樓春緑迢迢二十四經行處舊月今橋¶
但索笑梅花酒消新雪縱情詩草筆捲春潮俯仰人間¶
陳跡莫惜金貂¶
　　　一剪梅(客中新雪/)¶
<pb:KR4h0103_WYG_064-10a>¶
誰剪輕瓊做物華春遶天涯水遶天涯園林曉樹恁横¶
斜道是梅花不是梅花　宿鷺聨拳倚斷槎昨夜寒些¶
今夜寒些孤舟蓑笠釣煙沙待不思家怎不思家¶
　　　鵲橋仙(辛丑生日小盡月/)¶
今朝卄九明朝初一怎欠秋崖箇生日客中情緒老天¶
知道這月不消三十(闕/)¶
花消息雪邊試問是邪非笑今夕¶
　　　沁園春(賦子規/)¶
<pb:KR4h0103_WYG_064-10b>¶
儘為春愁儘勸春歸真恁恨深况雨急黄昏寒欺客路¶
月明夜半人夢家林店舎無煙楚鄉寒食一片花飛那¶
可禁空凝佇黯紅蔫翠老江樹隂隂　汀洲杜若誰尋¶
想朝鶴怨兮猿夜吟甚連天芳草凄迷離恨拂簾香絮¶
撩亂深心汝亦知乎吾今倦矣甕有餘春可共斟歸來¶
也問淵明而後誰是知音¶
　　　模魚兒(題甘露寺多景樓/)　　孫吳會¶
八窻空展寛秋影長江流入尊爼天圍紺碧低垂岫斜¶
<pb:KR4h0103_WYG_064-11a>¶
日落鴻堪數沉别浦更目斷煙蕪蒼莽連平楚晨鐘暮¶
鼔算觸景多愁關人底事倚檻聽鳴櫓　英雄恨留得¶
名存北府寄奴今寄何所西風依舊潮來往山海頡頏¶
吞吐霜月冷直隨人燕我瑶芝圃掀髯起舞看羱伏蒼¶
苔龍吟翠葆天籟奏韶舞¶
　　　滿江紅(春雨/)　　　　　　　汪宗臣¶
檢㸃春光隂雨過三分之一從頭數元宵燈夕都無晴¶
日不礙郊原肥草緑但漫丘壑沉雲黒那東君忒煞沒¶
<pb:KR4h0103_WYG_064-11b>¶
綱維春無力　燕忙甚泥渾濕蜂愁甚脾無蜜更兩旬¶
又是梨花寒食蔫杏殷桃吾不較豈堪浸爛連疇麥望¶
前村白鷺襯霞紅探晴色¶
　　　踏莎行(清明前兩日聞燕/)¶
年去年來來去早怪底不來庭院春光老知過誰家翻¶
别調家家望斷飛蹤窅　千里瀟湘煙𣺌𣺌不記雕梁¶
舊日恩多少匝近清明簷外呌故巢猶在朱簷曉¶
　　　酹江月(題烏江項羽廟/)¶
<pb:KR4h0103_WYG_064-12a>¶
白蛇宵斷逐鹿人交趂罾魚羣起赤幟雄張軍縞素龍¶
種天生大器堪鄙猴冠自為狼藉楚帳多塵壘膽寒垓¶
下一鞭東竄休矣　亭長空艤扁舟范增羣輩盡塗脂¶
流髓望斷秦關無限恨羞面江東山水購首千金若為¶
名利黯黯斜陽裏石爐灰冷美人魂落煙翠¶
　　　南鄉子(初入都門漫賦/)　　　汪夢斗¶
西北有神州曽倚斜陽江上樓目斷淮南山一抹何由¶
載淚東風灑汴流　何事却狂遊直駕驢車渡白溝自¶
<pb:KR4h0103_WYG_064-12b>¶
古幽燕為絶塞休愁未是窮荒天盡頭¶
　　　摸魚兒(過東平有感/)¶
憶舊時東方郡東原儘是佳處梁都破了尋南渡幾遍¶
狐號鱔舞君試覷環一抹荒城草色今如許芳華舊地¶
曽一上飛雲歌臺酒館落日亂鴉度　吟情苦滴盡英¶
雄老淚凄酸非是兒女西湖似我西湖否只怕不如西¶
子秋欲暮要一看秋波又自催歸去休休浪語待過江¶
説與髙車駟馬今是朝天路¶
<pb:KR4h0103_WYG_064-13a>¶
　　　摸魚兒(湖南憲使涿郡盧公為予題/湖北憲府嵗寒亭和韻一首)¶
　　　　　　　　　　　　　　　程文海¶
問踈齋湘中朱鳯何如江上鸚鵡波寒木落人千里客¶
裏與誰同住茅屋趣吾自愛吾亭更愛參天樹勞君為¶
賦𣺌雪鴈南飛雲濤東下嵗晏欲何處　踈齊老意氣¶
經文緯武平生握手相許江南江北尋芳路共看碧雲¶
來去黄鵠舉記我渡秦淮君正臨清句歌聲緩與怕徑¶
竹能醒庭花起舞驚散夜來雨¶
<pb:KR4h0103_WYG_064-13b>¶
　　　沁園春(五峯大卿寄示所和繡江參議沁園春/辭一以退為髙一以進為忠二者皆是)¶
　　　(也區區愧未之能焉/倚歌而和情見乎辭)¶
十載京華騎馬聽雞自憐闊踈看春風葵麥敷舒如此¶
故園桃李憔悴知歟要乞閒身聊追故歩雪艇煙蓑一¶
釣夫君恩重却許令便養欲去躊躇　竹西準擬寧居¶
詠不到娉娉嫋嫋餘又橋邊巷口燕尋舊壘天東海角¶
月上新衢尸素有慚澄清無補豈不懐歸畏簡書堪時¶
用得卿如卿法吾自吾廬¶
<pb:KR4h0103_WYG_064-14a>¶
　　　滿江紅(吳又𤣥得其伯父子雲太博易學/游戲於拆字間論窮逹貴賤多中)¶
　　　　　　　　　　　　　　　胡炳文¶
一畫先天誰知得巳涵𤣥九這易𤣥機括子雲傳授杜¶
宇一聲春欲曉牡丹幾朶晴當晝問堯夫數字本何來¶
俱參透　心胷裏羅星宿心畫上占爻繇㸔肆中簾捲¶
門前車輳易字分明書日月口天真是談天口豈太𤣥¶
而後遂無𤣥如今又¶
　　　踏莎行(雪晴縱歩/)　　　　　汪　斌¶
<pb:KR4h0103_WYG_064-14b>¶
踏雪橋邊訪梅溪曲春風初破梢頭玉村村茅屋晚炊¶
煙更尋村酒穿茅屋　兔月初眉瑶峯眩目搘笻振屐¶
鳴空谷夜深不謂故人來聲聲誤道風敲竹¶
　　　酹江月(吳山懐古/)¶
登臨遐眺嘆當年一夜朔風狼藉石塔鎮南人共怒怒¶
氣上轟霹靂廢苑荒凉粉墻頽圯萬事空陳跡闕庭何¶
在鐘聲敲斷岑寂　聞道十里西湖荷花香裏歌舞成¶
悲戚湖上有山山有恨應恨舊京乖隔秦老和戎賈生¶
<pb:KR4h0103_WYG_064-15a>¶
罔上後世見之方䇿興亡囬首暮煙衰草凝碧¶
　　　江神子(水涸泊舟巖岸/)¶
停橈嚴瀨畫橋邊水㳙㳙鷺翩翩午熱追凉穿竹徑強¶
留連無奈日斜欲暝吹短笛嘒新蟬　家山只在水窮¶
源隔雲天恨縈牽願得甘霖三日䟎歸船惟有紫陽溪¶
上月隨著我伴愁眠¶
　　　長相思(秋夜/)¶
海蟾升砌蛩鳴别院俄聞裂帛聲憑軒與細聽　竹風¶
<pb:KR4h0103_WYG_064-15b>¶
生桂香清問道小山來未曽還應尋舊盟¶
　　　蝶戀花(送春/)¶
蝶懶鶯慵芳草歇緑暗紅稀栁絮飄晴雪有意送春還¶
惜别杜鵑争奈催歸切　繡閣無人簾半揭暗憶邊城¶
十載音書絶惟有東風無異説年年來趂梅花月¶
　　　蘇武慢(遣懐/)　　　　　　　范　冉¶
萬里征途一鞭行色覽盡江山佳致梁苑風光㶚橋雪¶
景總是壯遊之地旅食京華觀光上國浩有凌雲豪氣¶
<pb:KR4h0103_WYG_064-16a>¶
正翺翔附鳯攀龍誰料中原蠭起　猶且自馬驟西秦¶
帆飛東海應遂五湖歸計江上觀潮天邊望日驚見吳¶
山蒼翠雲飛巳返鳥倦知還斷送平生愁緒喜歸來誰¶
是相知風月滿天無際(汪蓉峯與人書云耕隠翁寫懐蘓武/慢最佳看其雄豪之氣勃勃不可)¶
(遏如怒蛟出水濤勢泙湃自/是肺腑中流出故喜道之)¶
　　　浣溪沙(良友夜至/)　　　　　　唐　和¶
西塞山明碧似苔坼湖浪捲雪成堆茅山静日共徘徊¶
　獨上戍樓窮望眼白煙收處片帆開月明知是故人¶
<pb:KR4h0103_WYG_064-16b>¶
來¶
　　　風入松(賀洪克毅中鄉試/)　　　佘　修¶
尊翁善政著甘棠令子又穿楊萬里青雲聊試歩嶄頭¶
角蚤巳軒昻家學淵源有自明時麟鳯非常　　蟾宫折¶
得桂花香一舉姓名揚捷音預報雙親喜功名願此日¶
初償聞道杏園春好行看取狀元郎¶
　　　醉蓬萊(自述/)　　　　　　　　蘇景元¶
嘆儒生何事酷愛吟詩有甚滋味殘燈破硯兀兀窮年¶
<pb:KR4h0103_WYG_064-17a>¶
嵗掃地焚香擁衾閉户總是平生志擊壤之謡南風之¶
詠恬然心醉　想著古來幾多豪貴欒范之家後為皂¶
𨽻花落花開自有東君記覇橋雪中西堂夢裏千載誇¶
風致筆補乾坤嚢封星斗倦來且睡¶
　　　木蘭花(族弟嘉定州學正炫改任霸/州歌此為别炫自號畜艾云)¶
魯泮諸生眉山舊泒清時巳授儒官再傳家從笑一氊¶
寒治身却有三年艾　盃瀉春濃㠶風快牽情不作離¶
人態吾皇思致棟梁材願君長守蘇湖誡¶
<pb:KR4h0103_WYG_064-17b>¶
　¶
　¶
　¶
　¶
　¶
　¶
　¶
　新安文獻志巻六十¶
