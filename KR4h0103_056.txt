# -*- mode: mandoku-view; -*-
#+TITLE: 新安文獻志
#+DATE: 2015-08-25 00:37:09.251423
#+PROPERTY: ID KR4h0103
#+PROPERTY: BASEEDITION WYG    
#+PROPERTY: JUAN 卷五十三
<pb:KR4h0103_WYG_056-1a>¶
欽定四庫全書¶
　新安文獻志巻五十三　　明　程敏政　撰¶
　　律詩五言¶
　　　題壁　　　　　　　　　　許宣平¶
隱居三十載築室南山巔靜夜翫明月閒朝飲碧泉樵¶
人歌壟上谷鳥戲巖前樂矣不知老都忘甲子年(郡志/云宣)¶
(平歙人景雲沖隠於城陽山時負薪入城擔上挂花瓢/及曲竹杖醉歸獨吟訪之多不見惟壁有詩云云好事)¶
(者題之於洛陽同華傳舍間李白見之曰此仙人詩也/乃自宣州遊新安累訪不遇題其菴云我吟傳舍詩來)¶
<pb:KR4h0103_WYG_056-1b>¶
(訪真人居煙嶺迷髙跡雲林隔太虚窺庭但蕭索倚杖/空躊躇應化遼天鶴歸當千載餘然此作不見太白集)¶
(中殆逸詩邪○羅鄂州曰州南數里有岸特髙號浣沙/阜隔溪對龍井山望城陽不逺相傳李太白訪許宣平)¶
(徘徊岸上甚乆以白詩考之嘗稱金華五百灘之勝而/思為新安之游又嘗自洄溪十六渡至黄山湯池下則)¶
(吾土山川勝槩頗巳寄於逸想其贈許/宣平之詩沈汾述以為傳當不虚也)¶
　　　白雲溪　　　　　　　　　呉鞏¶
山徑入脩篁深林蔽日光夏雲生嶂逺瀑水引溪長秀¶
跡逢皆勝清芬坐轉凉遥看玉尊夕歸路醉中忘¶
　　　晚眺　　　　　　　　　　汪　於¶
<pb:KR4h0103_WYG_056-2a>¶
杖策倚柴門泉聲隔岸聞夕陽諸嶺出晴雪萬山分靜¶
對豺狼窟幽觀鹿豕羣今宵寒月近東北掃浮雲¶
　　　新秋獨夜寄戴叔倫　　　　方干¶
遥夜獨不卧寂寥庭户中河明五陵上月滿九門東萬¶
里親朋散故園滄海空歸懐正南望此夕起秋風¶
　　　送沛縣司馬丞¶
舉酒一相觀逢春聊盡歡羈遊故交少逺别後期難路¶
上野花發雨中青草寒悠悠兩鄉夢小沛與長安¶
<pb:KR4h0103_WYG_056-2b>¶
　　　早發洞庭¶
長天接廣澤二氣共含秋舉目無平地何心戀直鈎孤¶
鐘鳴大岸片月落中流却憶鴟夷子當時此泛舟¶
　　　送姚合員外赴金州¶
受詔從華省開旗發帝州野煙新驛曙殘照古山秋樹¶
勢連巴沒江聲入楚流惟應行化後吟句上雲樓¶
　　　旅次錢唐¶
此處似鄉國堪為朝夕吟雲藏呉相廟樹引越山禽潮¶
<pb:KR4h0103_WYG_056-3a>¶
落海人散鐘遲秋寺深我來無舊識誰見寂寥心(方虚/谷曰)¶
(此詩中四句不書題目/一吟即知其為錢唐也)¶
　　　省試麥壟多秀色詩　　　　汪極¶
南陌生岐穗農家樂事多塍畦交茂緑苖實際清和日¶
布玲瓏影風翻浩蕩波來牟知帝力含哺有衢歌¶
　　　寄披雲峯誠上人　　　　　曹汝弼¶
院髙窮木盛野極靜無言險路通巖頂香泉出石根微¶
風飄磬韻幽鳥啄苔㾗常記相留夜秋堂共聽猿(舒公/雄曰)¶
<pb:KR4h0103_WYG_056-3b>¶
(汝弼詩體致髙逺有/王右丞孟處士之風)¶
　　　贈披雲峯岳長老¶
禪外掩松林閒眠度嵗隂雨侵香篆澁苔長屐㾗深水¶
在銅瓶冷雲歸玉磬沉前山有靈藥時䇿杖藜尋(方虚/谷曰)¶
(此詩幽/而有味)¶
　　　黄山湯泉　　　　　　　　凌唐佐¶
一道出遥岑潺湲古到今雪天聲瀉玉月夜影揺金歳¶
旱施功大民情被澤深浮容與軒帝仙跡可追尋¶
<pb:KR4h0103_WYG_056-4a>¶
　　　巳酉亂後寄常州使君姪　　汪藻¶
汾水遊仍逺瑶池宴未歸航遷新廟主矢及近臣衣塞¶
馬窺天塹邊烽斷日畿百年淮海地囘首復成非¶
春到花仍笑時危特自哀平城隆準去瓜歩佛狸來地¶
下皆寃肉人間半刧灰只今衰淚眼那得向君開(方虚/谷曰)¶
(此詩本老杜亦惟老杜多有此/等詩庾信賦哀江南皆知此意)¶
　　　過臨平二首¶
一别九霄路風煙長滿衣巳成身老大無復世輕肥天¶
<pb:KR4h0103_WYG_056-4b>¶
濶鳥雙下山寒人獨歸曉來何似雨春水半巖扉¶
睡起涼生岸鈎簾坐小窗麥風能起柁梅雨不鳴江徃¶
事心長折歸途影自雙依然蒲栁地人老故先降¶
　　　客懷　　　　　　　　　　朱弁¶
兵氣常時見客懷何日開形骸病自瘦鬢髮老相催巳¶
負秦庭哭終期漢節囘風雷識我意一雨洗氛埃¶
　　　戰伐¶
戰伐何年定悲愁是處同黄雲縈晚塞白露下秋空魚¶
<pb:KR4h0103_WYG_056-5a>¶
躍深波月烏啼落葉風誰知渡江夢一夜繞行宫¶
　　　十七夜對月¶
病骨怯風露愁懐厭甲兵人居絶域乆月向此宵明輪¶
仄初經漢光分半隱城遲遲不肯下應識異鄉情(元遺/山曰)¶
(人謂少章此詩似微升古塞外/而末章尤為凛絶必有能辨者)¶
　　　春晚五言寄夢得　　　　　朱松¶
美景足可惜殘春尤不堪晚英餘燕蹴熟顆墜鶯含歳¶
月蓬雙鬢生涯粟一甔惟思對公瑾把酒話江南¶
<pb:KR4h0103_WYG_056-5b>¶
　　　夏夜極涼　　　　　　　　朱擇¶
素簡乆辭夜清風先戒秋稻深羣蛤吠草暗一螢流舌¶
在殊無計心空尚有求按圖尋分野楚尾見吾州¶
　　　尤溪縣¶
橋外茅茨好相過問酒錢李花今若此白髮自茫然落¶
日雲千歩春風雪一川明朝記來處石澗響濺濺¶
　　　送祝澤之表兄還鄉　　　　朱熹¶
首夏何來此清秋却復歸應縁心未快豈是世相違落¶
<pb:KR4h0103_WYG_056-6a>¶
日空書館涼風淨客衣功名須努力别淚莫頻揮¶
　　　對月思故山夜景¶
沉沉秋夜永涼月滿荆扉露泫凝餘彩川明澄素暉中¶
林竹樹暎踈星河漢稀此夕情無限故園何日歸¶
　　　晚歩　　　　　　　　　　呉儆¶
水靜偏明眼山髙不受塵晴沙棲白鳥野渡集歸人問¶
字誰持酒行歌有負薪娟娟孤月影獨覺向人新¶
　　　弋陽道中¶
<pb:KR4h0103_WYG_056-6b>¶
積雨今朝霽東臯晚日紅人家深蔽樹野水闊浮空乆¶
客仍行役青春巳過中嶺頭凝望處腸斷白雲東(吕左/史每)¶
(誦此/詩)¶
　　　題大安壁　　　　　　　　朱晞顏¶
萬里同為客秋悲未易禁萍蓬鄉國夢松竹歳寒心霜¶
葉青紅亂雲山紫翠深何時錦屏下樽酒話塵襟¶
　　　煙波閣¶
小立煙波上江湖興未忘敗梧風舞葉寒菊露滋香目¶
<pb:KR4h0103_WYG_056-7a>¶
逐去雲斷愁隨流水長蓴鱸秋正好飛棹訪滄浪¶
　　　次韻劉通判岳陽樓見懐　　羅願¶
魚龍掀舞後渺莽記空庭地帶三苖濶山傳二女靈客¶
懐光水月詩筆妙丹青少作揚雄悔惟思草一經¶
　　　東山小隱自況　　　　　　程先¶
小隱東山下翛然逺市㕓聽泉驚水籥掃徑惜苔錢病¶
骨知将雨憂懐願有年丘園賁衰老束帛幾戔戔¶
　　　通山縣寄朱元晦　　　　　汪大猷¶
<pb:KR4h0103_WYG_056-7b>¶
碧澗環山麓髙低滿百家途窮踈騎氣縣古聽蜂衙書¶
倩雲中鴈歌煩水底蛙陽和不擇地隨分得春花¶
　　　聞考亭先師之訃時黨禁方嚴¶
　　　　　　　　　　　　　　　程永奇¶
忽聞摧岱岳吾黨更何依歛枕看炊黍登樓送落暉祥¶
麟傷史筆山鳥怪儒衣此道終難絶他年有是非¶
　　　屯溪訪故人¶
主人溪上宅烏几屢曾凴山直西南向田分上下層池¶
<pb:KR4h0103_WYG_056-8a>¶
鮮烹錦鯉塘果致青菱此去重陽近遥岑共一登¶
　　　清化寓居　　　　　　　　王炎¶
委巷何深僻僑居大寂寥古牆行絡石喬木上凌霄賦¶
就貧難逐詩成隱莫招固窮吾軰事心地且消揺¶
　　　方壺别墅　　　　　　　　汪楚材¶
面面軒窓好溪山不待招清風脩竹徑細雨緑荷橋地¶
僻人煙少天恢景象饒襟懐無一事終老樂簞瓢¶
　　　次韻晚春夾溪閒行　　　　汪晫¶
<pb:KR4h0103_WYG_056-8b>¶
出郭知春晚隂隂緑滿川小橋横臲卼斜栁拂淪漣風¶
急低雙燕林幽噪一䳌酴醿破香蘂孤絶殿羣妍¶
　　　重陽　　　　　　　　　　方岳¶
古岸維舟夜蕭蕭秋葉丹野煙連竹暗江雨灑燈寒亦¶
喜重陽健誰知行路難吾親應念我更把菊花看¶
　　　道中連雨¶
老屋村舂急歸鵶半暝煙斷崖留宿雨野水没春田昨¶
夢山須記幽情鳥不傳也知晴更好草木巳爭妍¶
<pb:KR4h0103_WYG_056-9a>¶
塵蝕貂裘敝吾生奈爾何雷聲春蟄怒山意暮寒多窮¶
不彈長鋏歸應負短蓑自知機事淺或可共鷗波¶
　　　寄魯山兄¶
搖落山城暮行行返照邊亂蟬鳴古栁獨鶴下遙川秋¶
事無多日寒花又一年故應深夜雨重憶對牀眠(方虚/谷曰)¶
(秋崖不江西不/晚唐自成一家)¶
　　　雨中見花　　　　　　　　趙戣¶
細雨歛輕塵枝間態度新春疑天雨寳寒怯地鋪裀葉¶
<pb:KR4h0103_WYG_056-9b>¶
底含羞女闌邊倚醉人休将脂粉涴一一是天真¶
　　　悼鶴¶
乘化歸遼海雙籠一不開墜翎留片雪遺跡印荒苔月¶
朗憐孤唳琴閒憶共來瘞銘為琢石雞鶩不須猜¶
　　　藍溪道中¶
緑窈雨初歇清和日正長乳禽穿薄靄弱蔓上頽墻村¶
市筍厨美田家麰餌香老翁扶杖出小立看移秧(劉後/村云)¶
(趙君詩五七言亦宗晚唐/然超脱不為句律所縛)¶
<pb:KR4h0103_WYG_056-10a>¶
　　　晚霽　　　　　　　　　　錢時¶
斑駁天穿漏驚奔浪疊空山留宿雨碧雲受夕陽紅蠶¶
麥闗時務鶯花怯老翁乾坤方寸地今古一絲風¶
　　　白際嶺下即目　　　　　　汪若楫¶
白際摩天秀秋光滿蓼汀山呈金字面田畫井文形夜¶
出螢相照更闌雞可聽杉松柯不改㸃染四時青¶
　　　秋晚懐友　　　　　　　　程洙¶
長亭一尊酒猶記别時斟碧草思前夢黄花見此心闗¶
<pb:KR4h0103_WYG_056-10b>¶
河秋北望天地日西沉遥想山中桂何人月下吟¶
　　　雨晴¶
溪雨生流水山晴出白雲花來風逐逐泥遣燕紛紛客¶
路猶千里春光巳一分歸從都下者相遇説新聞¶
　　　春望　　　　　　　　　　呉錫疇¶
春事今如此憑髙興未闌半簾踈雨過一院落花閒草¶
色迷幽徑禽聲出晚山東風能育物不改鬢毛斑(吕竹/坡云)¶
(此五言/之佳者)¶
<pb:KR4h0103_WYG_056-11a>¶
　　　讀史　　　　　　　　　　汪韶¶
南北幾離合江山一古今秋風駞卧棘春雨燕巢林家¶
國興亡夢英雄勝敗心九疑呼不起愁絶暮雲深(劉後/村云)¶
(感時傷事/有足悲慨)¶
　　　呉越歸秋晚　　　　　　　呉龍翰¶
湖海歸來晚園荒菊幾叢秋山吟骨瘦霜葉醉顏紅弔¶
影寒溪上懐人落月中青燈滋味永不用哭途窮(程文/靖公)¶
(曰式賢詩句老意新如此詩及山色攅心/事江流咽世情皆咀之雋永殊非茍作)¶
<pb:KR4h0103_WYG_056-11b>¶
　　　山家　　　　　　　　　　呉資深¶
誅茅傍翠微生理儘豐肥刳竹引泉入開池疊石圍春¶
常生酒甕塵不上蓑衣了自無榮辱從何較是非¶
　　　金陵鳳凰臺　　　　　　　汪宗臣¶
龍虎勢稱雄鳳凰臺望濃潮翻江漢轉地扼楚淮衝平¶
野頻烽火孤城半稑穜丹楹傍蕭寺塵扆識髙宗¶
　　　稼穡¶
稼穡病多雨蕪菁種待晴壘空驚燕去池淨襯鷗明野¶
<pb:KR4h0103_WYG_056-12a>¶
碓鳴秋杵風簷響夜箏山中涼意早蚊蚋巳無聲¶
　　　行都餞歳　　　　　　　　孫嵩¶
挿架餘殘歴挑燈憶故鄉年光蛇赴壑羇旅鴈隨陽禁¶
闕迎儺鼓隣街祭竈香英雄須自力容易鬢毛蒼¶
　　　臨安錢武肅廟¶
呉越歸旗纛風雲助鼓鼙錦䝉山樹遍弩射海潮低龍¶
鳳城葱鬰牛羊墓惨悽古祠存故里秋草廡東西¶
　　　倦客¶
<pb:KR4h0103_WYG_056-12b>¶
倦客江湖返書生畎畞思古來惟即墨世上幾仇池八¶
表煙霾隔三春草木衰交游消息斷存沒杳難知¶
　　　和元京兄賦蘋花　　　　　孫巖¶
一春觀物眼紅紫厭繽紛此水浮明玉何人剪白雲惠¶
風遊漢女吉日禮湘君地僻應無是留花混藻芹¶
　　　兵後績溪道中¶
古道縁流水寒郊帶斷煙稀踈鵶種麥羞澀女耕田人¶
事休兵後秋懐落木前小蘇遺翰墨今古一山川(虚谷/云休)¶
<pb:KR4h0103_WYG_056-13a>¶
(兵落木之句非近/人晚進所能到)¶
　　　陳監丞用韻見贈亦和以謝¶
肅肅東方老依人可計年名言傾蓋後古意結繩前君¶
户仍多轍予琴故一絃不應昌歜味置在衆肴先¶
　　　九日呈戴兄¶
一别三十載而今近講堂蕭條同甲子強健又重陽茰¶
菊數盃酒煙雲千仞岡偶然為此夢寧復次公狂(虚谷/云類)¶
(陳后/山)¶
<pb:KR4h0103_WYG_056-13b>¶
　　　秋懐　　　　　　　　　　汪炎昶¶
劇暑逢添閏微涼忽值秋年爭飛鳥疾雲共此生浮多¶
難仍懐古他鄉獨倚樓可能天下慮政有一身憂¶
　　　香嚴院¶
犖确疲幽徑扶持仗瘦笻斷崖何處路細雨隔山鐘猿¶
竊垂巖果僧樵卧澗松人言深僻處别更有靈蹤¶
　　　溪村　　　　　　　　　　滕塛¶
獨歩溪村午時時一二家緑波浮錦鴨翠草㸃黄花釣¶
<pb:KR4h0103_WYG_056-14a>¶
石臨溪古連山繞徑斜幽人吟未極西日散平沙¶
　　　陸君實哀輓　　　　　　　方囘¶
亘古無斯事于今有若人龍綃同把手鮫室共沉身蹈¶
海言能踐憂天志不伸曽微一坏土魚腹瘞君臣¶
　　　晚望滸墅¶
太湖晚山雨白鳥去𡨕𡨕古塚多無後荒祠或有靈異¶
峯攙石骨逺樹聳人形兵革巳蘇息廢田蒲稗青¶
　　　初夏二首¶
<pb:KR4h0103_WYG_056-14b>¶
近午初微暑侵晨尚薄寒暗窓蠶績響危棟燕泥乾問¶
價纎絺貴尋盟舊扇完野人言麥熟出郭好同看¶
茂密踰千樹深幽僅一家新蟬初脱殻稚菊始分椏潤¶
氣青隂石晴光白濕沙晚涼督園叟添竹引籬瓜¶
　　　江漲¶
暑雪西南下愁霖日夜傾髙城人避水古廟吏祈晴沙¶
鳥依庭宿漁船入市行老夫隱几意可但憫吾生¶
　　　答陳壽翁　　　　　　　　曹涇¶
<pb:KR4h0103_WYG_056-15a>¶
共此松蘿䕃蹇予萍梗身幾年傳妙句今日見斯人㧞¶
俗典刑老藏山文字新定交如擇主貞子倘周臣¶
　　　伍子胥廟　　　　　　　　鮑子夀¶
百世子胥廟猶存寂寞中鞭屍生快怨抉眼死遺忠故¶
國古今夢怒濤朝夕風登臨一長嘯斜日海門紅¶
　　　送程君㒞學正歸潯陽　　　程文海¶
五老催歸客天寒道路長殘冬渉易水幾日到潯陽學¶
見吾宗盛身隨聖道昌未應嗟晚達松菊近柴桑(道園/虞氏)¶
<pb:KR4h0103_WYG_056-15b>¶
(曰雪樓詩/沖淡悠逺)¶
　　　鳳凰臺　　　　　　　　　趙象賢¶
秪有髙臺在鳳兮何所之瑞存呉國志妙是李侯詩江¶
勢連天闊雲隂過檻遲徘徊空睇竚安得見來儀¶
　　　秋行　　　　　　　　　　葉朱¶
秋晚天風勁寒雲著翠微松鬚霜後老菜甲雨中肥雙¶
鷺忽飛下一僧何處歸野翁無世慮對境更忘機(虚谷/批此)¶
(詩云/絶妙)¶
<pb:KR4h0103_WYG_056-16a>¶
　　　憩昭孝菴　　　　　　　　朱燾¶
結得精廬小中涵不盡清竹穿牆罅出草滿瓦溝生聞¶
鵲有佳意對蟬無殺聲只來閒半日多少道人情¶
　　　苕溪晚泊　　　　　　　　程以南¶
一笑苕溪上微茫駐日曛鷺沙行个字魚水呷圓紋晚¶
色三家市秋容幾樹雲行藏知有分莫誦北山文¶
　　　登曬蓑臺¶
曬蓑臺子上載酒共躋攀竟日何妨醉看雲終是閒千¶
<pb:KR4h0103_WYG_056-16b>¶
絲平岸栁一髮别州山頗亦闗鄉念春深未得還(方虚/谷曰)¶
(斗山筆力勁健/無近人綺靡風)¶
　　　九日擕長兒登譙樓　　　　唐元¶
火後青山近風前烏㡌斜清溪迴晚櫂古木認吾家斷¶
飲萸空紫禁寒菊未花憑虚雲滿袖一一數歸鵶¶
節令欺人老親朋鳥散餘獨擕靈壽杖誤讀褚公書木¶
落秋容出沙寒鴈影初扶持有兒子白髮喜相如¶
　　　次韻程以文黄山星橋末章屬仲安¶
<pb:KR4h0103_WYG_056-17a>¶
今日題橋者燕山耐朔風寄書逢驛使詢路介樵翁村¶
酒添泉白林曛曬屋紅浮丘不可見笙鶴度崆峒¶
悠悠俯雲影浩浩吹天風解珮此溪女負苓何處翁焙¶
出茶芽紫义來魚眼紅山家慣延客何必羨崆峒¶
　　　蒼頭初得小犬¶
稚犬從何得蒼頭買近隣畏寒初離母學吠稍驚人警¶
盜期猶逺分餐喚易頻因知推艮象併感諫獒臣¶
　　　舟中即事　　　　　　　　胡初翁¶
<pb:KR4h0103_WYG_056-17b>¶
江白元無月山涼總是秋何人許分席中夜尚行舟沙¶
鳥鳴煙際天河下水頭平生得奇觀大半在滄洲¶
　　　雷塘　　　　　　　　　　汪稱隠¶
雷塘千載恨弔古重悽然歌舞神州破巡遊霸業偏愁¶
雲迷古墓寒月照荒田楊栁隋堤緑年年繫客船¶
　　　思歸　　　　　　　　　　汪石田¶
記得秋吟下披蓑坐釣磯竹風敲石磴梅月印柴扉囘¶
首雲千疊歸心電一飛郊墟秋色老江上憶魚肥¶
<pb:KR4h0103_WYG_056-18a>¶
　　　題汪古逸詩集後　　　　　汪澤民¶
歙有清吟士篇題古逸民雲沙方自貴珠玉不言貧桂¶
樹歌招隱桃源亂避秦山川以形勝名姓豈沉淪¶
　　　西湖春晚　　　　　　　　汪莊¶
四載西湖别三春南浦邊鷺歸林色破鳬沒水痕圓坐¶
潤雲生席逥遲風逆船同遊又同約隔日卜晴天¶
　　　齊雲巖¶
度迥復登危依山一徑微洞寒龍正蟄崖暝鶻初歸探¶
<pb:KR4h0103_WYG_056-18b>¶
水雲生屐捫蘿露濕衣層巖去天近織女夜鳴機¶
　　　次韻方叔髙　　　　　　　程文¶
玉堂今夜雪偏照小窓明夢繞三江水愁連百雉城寄¶
書防未逹投筆自憐生分作升堂拜無違同舍盟¶
　　　囘溪道中¶
客路三尺雪如行瓊田中煙火閟墟落乾坤見清空晃¶
朗川上日飄蕭林際風南山有猛虎思欲控琱弓¶
　　　鮑仲安南軒(此詩載黟南集中近世/誤傳為倪尚德之作)¶
<pb:KR4h0103_WYG_056-19a>¶
逺客冬歸日南軒晚眺時山依黄帝井地接紫陽祠古¶
刹留唐畫遺阡失晉碑桑籃與金釧先澤少人知(本注/云二)¶
(物鮑氏先/世所藏)¶
　　　山家引泉　　　　　　　　吕諒¶
空巖架脩竹髙下勢相連懶汲門前水遥通屋後泉蘚¶
痕流石髓山翠入厨煙飲我塵中客心清若露蟬¶
　　　紫極宫用劉曉窗韻　　　　蒋師文¶
塵外逢仙客丹房笑語新藥靈砂戀母松老茯成人孤¶
<pb:KR4h0103_WYG_056-19b>¶
鶴籠飛羽雙龍偃怒鱗老君元不老亦有鬢如銀¶
　　　晚立¶
白鷺飛來急人家水滿塘客懐多潦草春事到農桑風¶
雨連今夕山川非故鄉牧童吹籜葉音韻亦悠揚¶
　　　和羅松岡山居韻¶
我愛山居好楓林紅似花鶴能陪坐客犬不離貧家吟¶
借敲氷紙閑分煮雪茶村深民俗古同㸑及緦麻¶
　　　次蘭坡弟見寄韻¶
<pb:KR4h0103_WYG_056-20a>¶
不是無兄弟君能同急難性無箕釜迫夢入草池寛漸¶
老猶擕硯相思怕倚䦨寄來書一紙反復幾囘看¶
　　　觀潮　　　　　　　　　　汪斌¶
胥魂鞭海蜃怒氣捲風埃浪滚晴天雪聲轟午夜雷呉¶
兒爭岸捷商舶駕空來江靜三山暝憑髙首屢囘¶
　　　經故郊臺¶
厭煩尋路僻偶爾入荒村古禮存遺跡圜丘儼至尊松¶
風悲閴寂江月照黄昏餘恨無今古行人欲斷魂¶
<pb:KR4h0103_WYG_056-20b>¶
　　　次韻李毓之憲郎　　　　　程養全¶
佳遊白石巖飲馬百花潭道路經蒼莽衣裾濕翠藍雨¶
餘春水活煙暝暮林慚獨有絃歌化時聞奏雅南¶
　　　曉渡柏溪策應海東之萬户　呉訥¶
睡起東窓白蕭蕭戰馬鳴旌旗開宿霧鼔角送殘更是¶
處煙塵暗何時宇宙清此行須努力奏凱入山城¶
　　　泊舟黄鶴樓下與伯京先生别¶
登髙賦鸚鵡不放酒盃停城入漢江黒樓吞荆樹青乾¶
<pb:KR4h0103_WYG_056-21a>¶
坤事爭戰南北感漂零去路萬餘里明朝過洞庭¶
　　　忠勤樓諸老夜直予時守省作詩二章寄之¶
　　　　　　　　　　　　　　　汪廣洋¶
西掖延秋爽髙樓倚太清玉繩當座轉銀漢近人明上¶
相思經濟諸公任老成不知前席夜曽語及蒼生¶
耿耿衆星白漫漫長夜寒萬方猶用武一榻豈容安零¶
露霑琴席髙梧下井䦨永懐何以託詩罷動猗蘭¶
　　　送院判俞子茂進兵番昜¶
<pb:KR4h0103_WYG_056-21b>¶
江東風日晴把酒送君行好慰三千士将收七十城煙¶
花催疊鼓雲騎擁連營山越人爭喜殊方自此清¶
　　　送黎蘭谷遊永州　　　　　詹書¶
舟子開帆日天風吹雪時闗河歲将晏荆楚客何之水¶
接三苗國雲迷二女祠經過逢北鴈應有寄來詩¶
　　　寄方壺道人¶
海上神仙館天邊處士星卧雲歌酒德對雨注茶經石¶
洞龍嘘氣松巢鶴墜翎都将金玉句一一寫空青¶
<pb:KR4h0103_WYG_056-22a>¶
　　　觀輿圖有感五首　　　　　趙汸¶
朝雨茅&KR1492;濕披圖嘆禹功山河一掌上宇宙九疇中水¶
性惟趨下民生本易窮胼胝豈無事大智與天通¶
四履應難辨三河尚可尋功推城濮雋澤想召陵深問¶
鼎猶懐惡投龜肯易心向無微管嘆孰憶到于今¶
轍巳還諸夏居猶憶九夷難求伐木處尚想饋豚時夾¶
谷真成謗中牟不易知惟存刪述事赫赫起周衰¶
皓首陳王道時君孰可當艱難思稷契容易託齊梁越¶
<pb:KR4h0103_WYG_056-22b>¶
豈資冠冕秦方用虎狼空聞歸大老不復見鷹揚¶
雒邑空南渡東都亦北轅巳符前五閏空憶後三元分¶
合巧相似短長難等倫海東天所祐一統世中原(世謂/漢唐)¶
(宋為後/三代)¶
　　　和唐宰山行　　　　　　　汪克寛¶
山縣千峯疊閭閻雜嶮夷雨香魚潑刺風軟燕差池郭¶
外耕夫耦桑中稚子嬉絃歌聲教逺民俗變澆漓¶
　　　寄伸觀弟　　　　　　　　汪叡¶
<pb:KR4h0103_WYG_056-23a>¶
雨作晚天黒衡茅獨坐時雷車隨電發螢火上窗遲虚¶
室寂無我至言當告誰恒陽寒氣早那得不相思¶
　　　過湞陽峽　　　　　　　　鄭潛¶
清絶湞陽峽秋過客思驚風篁疑列㦸煙樹似屯營水¶
毒人多瘴山輝石有英峒猺何日息猶自滯官兵¶
　　　連江舟行¶
篷窗觀物化幽興亦無涯翠篠抽黄籜青林蔓白花蝸¶
涎光暗石蟲蜕聚浮槎小憩㪺崖瀑清風試煮茶(程黟/南曰)¶
<pb:KR4h0103_WYG_056-23b>¶
(彥昭詩蓋駸駸乎格/髙律熟而入於精者)¶
　　　雪夜讀杜詩　　　　　　　朱模¶
十年鄉國亂幾巻杜陵詩閉户挑燈夜深山積雪時紫¶
陽誇入蜀雙井喜居䕫岐路終何適吾将有所思(張外/史伯)¶
(雨云朱子範詩/有虞掲遺響)¶
　　　宿羊舌城¶
舒蓼皆侯國春秋用甲兵晚炊投野店日落弔荒城古¶
渡漁燈滅隂房鬼火明愁來不成寐欹枕對雞鳴¶
<pb:KR4h0103_WYG_056-24a>¶
　　　過太湖　　　　　　　　　唐桂芳¶
向晚推篷看羣山隱約青篙工排蟻勢野飯雜魚腥水¶
闊疑無地天低剰見星呉音相爾汝聊復慰飄零¶
　　　送楊曾之浙東¶
佳麗金陵地蕭然爾獨居門無私客謁座有諫官書清¶
切登臺乆光華入幙初浙東勞逺役民瘼問何如¶
　　　題景德鎮東山寺　　　　　程彌壽¶
招提在何許緩歩更髙登行盡石頭路適逢林下僧巖¶
<pb:KR4h0103_WYG_056-24b>¶
泉飛瀑布寳刹聳觚稜掃壁題詩處重遊記昔曽¶
　　　懐趙四知巳　　　　　　　任原¶
乆客滯南閩招尋賴故人孤琴清水月一劍舊風塵樹¶
色愁看暮鶯聲醉度春清音亭下路看竹莫辭貧¶
　　　虹　　　　　　　　　　　舒頔¶
螮蝀東方見光分五彩殊彎弓射地軸懸玦示寰區變¶
見隂陽理昭回山水隅環天萬丈勢收歛在須臾¶
　　　秋日　　　　　　　　　　呉舜舉¶
<pb:KR4h0103_WYG_056-25a>¶
覽物悲揺落傷時厭亂離二毛潘岳賦三峽杜陵詩壁¶
潤蝸行字窗晴蟢吐絲物情還自適人事苦難期¶
　　　夜坐¶
歳月來無限詩書妙不傳徒勞充棟宇巳是昧蹄筌歴¶
歴千年上悠悠百聖前青燈最知我相對兩悠然¶
　　　晚歩　　　　　　　　　　程用晦¶
晚來絃誦輟搘杖歩村墟川水從横出人家髙下居草¶
生侵徑狹葉發補林踈不覺歸途暝行天月一梳¶
<pb:KR4h0103_WYG_056-25b>¶
　　　春園¶
鶯聲如喚客散䇿歩林隈感物知春意題詩試老才土¶
萌鞭筍出石觸樹根回籍地坐來乆襟裳濕翠苔¶
　　　翬陽書院(梅州同知績溪程燧所立燧台州/錄判相之子宋丞相元鳯從曾孫)¶
　　　　　　　　　　　　　　　余舜欽¶
猶憶升平日頻來錄判村竹林連古巷文字見諸孫壯¶
觀三槐業清幽獨樂園悽然遭䘮亂相對兩忘言¶
　　　次韻方希直教授二首　　　鄭諒¶
<pb:KR4h0103_WYG_056-26a>¶
闕下知名乆相逢值暮春才華曾動主議論每過人漢¶
水元通蜀台山亦近閩何時江海上尊酒話西秦¶
為問天台客何時别草堂千巖空劍氣萬巻有虹光為¶
政慚吾拙摛辭屬子良方思歌伐木深負詠甘棠¶
　　　秋日書懐　　　　　　　　胡安¶
江海投荒乆山林引興長題詩楓葉下把酒菊花香嵐¶
翠山霑雨林紅葉受霜塵纓須一濯無處覓滄浪¶
　　　晚歩　　　　　　　　　　唐和¶
<pb:KR4h0103_WYG_056-26b>¶
晚歩東郊外平林日已收豆苗和草綠芋葉壅泥稠牧¶
子爭歸路田翁不裹頭但言夫事急邊報幾時休¶
　　　魯港　　　　　　　　　　唐文鳳¶
魯港停舟處相逢故老談河魚時潑剌江燕又呢喃帶¶
雨張帆腹臨風拂劒鐔百年董狐筆憤死木綿菴¶
　　　送祭酒李先生致仕歸安成二首¶
　　　　　　　　　　　　　　　楊寧¶
白髮老司成精忠當代名一朝謝官去六舘清風生諸¶
<pb:KR4h0103_WYG_056-27a>¶
士懐宿德斯文仰耆英東門不得送悵望有餘情¶
祭酒辭榮禄諸生為乞恩人心古難結師道今逾尊德¶
愛不可泯文名寧獨存清風髙萬古能使薄夫敦¶
　　　酬蘇景元　　　　　　　　汪敬¶
逺市幽棲處髙閒寄野情雨苔粘屐齒風竹亂書聲鳥¶
逐雲歸樹花迎日上楹知君愛靜逸心巳薄浮名¶
　　　江樓晚眺懐姑蘇朱孝常　　蘇景元¶
殊鄉嘆行役登覽亦凄其落日家千里故人天一涯渚¶
<pb:KR4h0103_WYG_056-27b>¶
煙漁父艇江樹水神祠逺道交游少憑誰寄所思¶
　　　春日富春山中¶
鳥啼煙樹春風暖堕遊塵割蜜蜂隨甕移花蝶趂人閒¶
邀隣叟話坐愛野苔新山蕨鮮堪煮吟餘自拾薪¶
　　　嚴州晚泊　　　　　　　　汪䕃¶
東舘維舟日微風浪乍生渚雲低斷岸煙栁暗孤城僮¶
僕酤村酒舟人話水程故鄉飛鳥外翹首不勝情¶
　　　題呉思顯靜齋　　　　　　孫陽¶
<pb:KR4h0103_WYG_056-28a>¶
世路多喧雜書齋靜處安半窗松影淨一徑菊花寒把¶
筆聞啼鳥看山獨倚闌寸心無外慕何處恐驚湍¶
　¶
　¶
　¶
　¶
　¶
　¶
<pb:KR4h0103_WYG_056-28b>¶
　¶
　¶
　¶
　¶
　¶
　¶
　¶
　新安文獻志巻五十三¶
